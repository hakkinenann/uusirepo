”Start, Stop, Continue, More of, Less of Wheel” on retrospektiivitekniikka, jossa tapaaminen kestää tiimin koosta riippuen 10-25min.Ideana on piirtää iso ympyrä 
ja jakaa se viiteen yhtä suureen lohkoon tekniikan nimen mukaisesti eli ”Start”, ”Stop”, ”Continue”, ”More of” ja ”Less of”. Jokainen lohko käydään läpi ja mietitään yhdessä
mitä pitäisi aloittaa, lopettaa, jatkaa, tehdä enemmän ja tehdä vähemmän. Keskustelun tulos tiivistetään niin, että saadaan järkevästi ajatukset paperille. Isommat tiimit voidaan
jakaa pienempiin ryhmiin, joissa jokainen ryhmä käsittelee samalla tavalla pienemmän osa-alueen projektista.

"Glad, Sad, Mad”-tekniikkaa käyttäen tapaaminen kestää n. tunnin. Tiimin jäsenet miettivät jokainen sprintin aikana nousseita ajatuksia työskentelystä ylös, sekä positiivisia,
että negatiivisia ja kirjoittavat ne lyhyesti korteille. Tämän jälkeen kortit esitellään muille ja viedään taululle, jossa on lohkot ”Glad”, ”Sad” ja ”Mad” ja jokainen
sijoittelee omat korttinsa halutuille lohkoille. Glad tarkoittaa positiivisia huomioita, Sad negatiivisia ja Mad monesti jotain sellaisia negatiivisia asioita, jotka eivät suoraan
liity projektityöskentelyyn. Tämän jälkeen samankaltaiset laput yhdistetään ja sitten jokainen äänestää esim. viittä sellaista korttia, josta haluaa keskustella. Keskustelu aloitetaan
eniten ääniä saaneesta lapusta ja jatketaan siitä alaspäin. Tapaaminen loppuu sitten, kun kaikki laput on käsitelty tai sitten, kun on kulunut yksi tunti.
